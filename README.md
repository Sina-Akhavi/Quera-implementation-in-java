# Quera-implementation-in-java

برنامه سازی پیشرفته 
دکتر اثنی عشری، مهندس زمانیان

پروژه سوم - سامانه Courses
بهار 1401

سامانه Courses
فریبرز بعد از استقبال از پروژه دوم تصمیم گرفت آن را توسعه دهد. این بار بخش‌های دیگری از کوئرا را نیز به آن اضافه کرده است. بخش مسابقات و استخدام به برنامه اضافه کرده است و انواع کاربرها را افزایش داده است.
او که به تازگی با ارث بری و امکانات بیشتر شی گرایی آشنا شده، سعی دارد از این کاربرد در سایر قسمت های برنامه برای جلوگیری از کد تکراری و بهبود انعطاف پذیری کد استفاده کند. 
لیست تغییرات پروژه:
اضافه شدن کاربرهای برنامه: 
برای مدیریت بهتر برنامه، سطح دسترسی برای کاربران ایجاد شده است. 
در این برنامه چند نوع کاربر با سطح دسترسی متفاوت وجود دارند: 
ادمین: این برنامه شامل چند ادمین می باشد که هر یک از ادمین ها، ۱- می‌تواند مسابقه ایجاد کند، ۲- کلاس ایجاد کند، ۳- همه کلاس‌ها و اطلاعات آن را مشاهده، ویرایش یا حذف کند، ۴- همه مسابقات و اطلاعات آن را مشاهده، ویرایش یا حذف کند، ۵- به بانک‌سوالات دسترسی دارد. ۶- می تواند لیست همه کاربران و اطلاعات آن‌هارا مشاهده کند. ۷- می‌تواند کاربران را به مسابقه‌ خصوصی خود دعوت کند.
لازم‌به ذکر است که ادمین دیگر رتبه و امتیاز ندارد و نمی تواند خودش در مسابقه شرکت کند یا در کلاسی عضو شود یا پاسخی برای سوالات موجود در بانک سوالات بفرستد. 
نقش کاربر عادی (مشتری):کاربر عادی بعد از وارد شدن به برنامه، می‌تواند در کلاسی شرکت کند، خودش کلاسی بسازد، در مسابقات شرکت کند.
مهمان: فقط می‌توانند سوالات بانک سوالات و مسابقاتی که زمان آن‌ها گذشته است را ببیند اما نمی‌تواند برای آن‌ها پاسخی ارسال کند. 
لازم به ذکر است که در شروع برنامه منویی باز می‌شود که 3 گزینه دارد: 1)ورود، 2)ثبت‌نام، 3)ادامه به عنوان مهمان، 4)خروج از برنامه
در صورتی که کاربری از قبل ثبت‌نام کرده باشد می‌تواند از گزینه ورود استفاده کند، در این صورت باید نام کاربری و رمز عبور خود را وارد کند. حال اگر این کاربر یک کاربر عادی باشد منو مربوط به کاربر عادی و اگر ادمین باشد منو ادمین برای او چاپ می‌شود، در صورتی که از گزینه ادامه به عنوان مهمان استفاده کند بدون آنکه نیاز به وارد کردن نام کاربری و رمز عبور باشد منو مهمان برای او چاپ می‌شود. همچنین اگر از گزینه ثبت‌نام استفاده کند پس از وارد کرد اطلاعاتش و تایید شدن ثبت نامش به منو ابتدایی باز‌می‌گردد، حال میتواند از گزینه ورود برای وارد شدن در سامانه استفاده کند. یک کاربر زمانی که ثبت‌نام می‌کند سطح دسترسی کاربر عادی دارد و این نقش تنها زمانی تغییر می‌کند که یک ادمین به او دسترسی ادمین را بدهد.(در ابتدا برنامه یک ادمین با رمز و نام کاربری پیش فرض وجود دارد تا بتوان از آن طریق این قسمت برنامه را ارزیابی کرد.)
منظور ذخیره کردن اطلاعات به صورت  استفاده از فایل یا data base نیست.
اضافه شدن امتیاز و درجه به اطلاعات کاربر:
هر کاربر با شرکت در مسابقات می‌تواند امتیاز کسب کند. رتبه کاربر با هر ۵۰ امتیاز یکی زیاد می‌شود.(کاربری با امتیاز ۱۶۴، دارای درجه 3 است.)  
در ابتدا برنامه امتیاز و رتبه همه کاربران صفر است.

نقش یک کاربر در کلاس:
دستیار آموزشی: می‌تواند در کلاس سوال بگذارد.
استاد: می‌تواند در کلاس سوال بگذارد و سوالات(تشریحی) بچه‌ها را تصحیح کند.
دانشجو: می‌تواند سوالات را پاسخ دهد.
هنگامی که یک کاربر کلاس را می‌سازد دستیار آموزشی است و  پس از عضو شدن استاد در کلاس می‌تواند به او نقش استاد دهد.
اضافه شدن بخش مسابقات:
سه نوع مسابقات وجود دارد که همه آن‌ها موارد زیر را مشترک دارند:
نام مسابقه
زمان شروع مسابقه
زمان مسابقه(مدت زمانی که مسابقه به طول می‌انجامد.)
تعدادی سوال
تعدادی شرکت کننده
مسابقه مانند یک تمرین است، تعدادی سوال دارد که نمره هر کدام می‌تواند متفاوت باشد و شرکت‌کننده‌ها می‌توانند به تعداد دلخواه برای هر سوال پاسخ ارسال کنند و ماکسیمم نمره پاسخ‌های آن‌ها به عنوان نمره کاربر در آن سوال در نظر گرفته می‌شود. برای هر مسابقه جدولی با عنوان نفرات برتر وجود دارد که شرکت کننده‌ها را با توجه به مجموع نمره‌های آن‌ها به صورت نزولی مرتب می‌کند. در مسابقات تعداد شرکت‌کننده‌ها محدود است و می‌تواند در امتیاز و متعاقبا در رتبه کاربر تاثیر گذار باشد. در منو هر کاربر عادی گزینه‌ای به نام مسابقات وجود دارد که در آن مسابقاتی که کاربر مجاز به شرکت در آن‌ها است نمایش داده می‌شود و کاربر می‌تواند در آن‌ها شرکت کند. همچنین ادمین می‌تواند یک مسابقه ایجاد کند. انواع مسابقات عبارتند از:
مسابقات ویژه: این مسابقات گروهی هستند و برای آن‌ها حداکثر تعداد افراد گروه مشخص می‌شود، در صورتی که هر یک از اعضا گروه پاسخی ارسال کنند آن پاسخ برای همه اعضا گروه در نظر گرفته می‌شود و در لیست نفرات برتر به جای امتیاز هر کاربر امتیاز هر گروه مشخص شده است. کاربران پس از شرکت در این مسابقه باید گروه خود را مشخص کنند. برای این کار می‌توانند گروهی بسازد یا از لیست گرو‌ها یکی را انتخاب کند. در این مسابقات تعداد شرکت‌کننده‌ها می‌تواند حداکثر ۱۰۰ نفر باشد و به تمام اعضا ۱۰ گروه اول در لیست گروه‌های برتر ۲۵ امتیاز اضافه می‌شود. این مسابقات پیش از پر شدن ظرفیتشان در لیست مسابقات مجاز برای همه کاربران عادی ظاهر می‌شود. 
مسابقات خصوصی: در این مسابقات تعداد شرکت‌کننده‌ها می‌‌تواند حداکثر 20 نفر باشد و به 3 نفر اول در لیست نفرات برتر 10 امتیاز اضافه می‌شود. در این مسابقات، سازنده مسابقه(که یک ادمین است) باید به کاربرانی که می‌خواد در مسابقه‌اش شرکت کنند دعوت بفرستد. در این صورت این مسابقه در میان مسابقات مجاز برای کاربر ظاهر می‌شود.
مسابقات عادی:در این مسابقات تعداد شرکت‌کننده‌ها می‌‌تواند حداکثر 50 نفر باشد و به 5 نفر برتر در لیست نفرات برتر ۲۰ امتیاز اضافه می‌شود. این مسابقات پیش از پر شدن ظرفیتشان، در لیست مسابقات مجاز برای همه کاربران عادی ظاهر می‌شود.
قابلیت های اضافه شده:
واردن شدن به عنوان مهمان، ثبت نام به عنوان کاربر عادی، ارتقا کاربر عادی به ادمین 
ایجاد مسابقه توسط یک ادمین
ویرایش و حذف مسابقه توسط ادمین مالک
مشاهده مسابقات مجاز برای کاربر
جست و جوی کاربر به کمک شماره ملی یا ایمیل برای دعوت آن‌ها به مسابقه خصوصی
جست و جو یک مسابقه به کمک نام مسابقه
ثبت کاربر در مسابقه 
ایجاد، ویرایش، ثبت پاسخ و حذف سوالات یک مسابقه
مشاهده ارسال ها و ارسال های نهایی(در مسابقه)
مشاهده جدول نفرات یا گروه‌های برتر مسابقه
مشاهده و نمره دهی تمام پاسخ های نهایی ثبت شده برای سوالات مسابقه توسط ادمین مالک
امکان نمره دهی خودکار به سوالات پاسخ کوتاه و تستی در صورت فعال بودن قابلیت
امکان جستجو پاسخ‌های یک کاربر در سوال یک مسابقه با استفاده از ایمیل او  

موارد امتیازی:
نوشتن Unit Test با استفاده از JUnit
تولید گزارش ها شامل جدول نفرات یا گرو‌های برتر و تاریخچه پاسخ‌های ارسالی در قالب جدول HTML 
نکات:
برای تست برنامه به علت داده‌های زیاد مورد نیاز می‌توانید کلاسی با متد‌های استاتیک تعریف کنید که داده‌های از جنس آرایه یا غیره برمی‌گرداند تا تست برنامه راحت‌تر شود.
نیاز به پیاده‌سازی دقیق کوئرا نیست بلکه تنها موارد بالا باید پیاده شوند.

نکات مهم:
به هیچ عنوان حتی بخشی از کد خود را به دیگران نشان ندهید. هر گونه تقلب و یا شباهت در پروژه به منزله نمره 0 در درس برای تقلب گیرنده و تقلب کننده خواهد بود که منجر به حذف درس خواهد شد. 
تحویل تمرین به صورت آنلاین خواهد بود و شما باید پروژه خود را به حل تمرین ها تحویل و ارائه دهید. 
در صورتی که نیاز به راهنمایی داشتید، می توانید با حل تمرین خود در ارتباط باشید. 
دقت کنید موارد اصلی و خواسته شده در صورت پروژه از اولویت بیشتری برخوردارند. ابتدا موارد اصلی پروژه را با دقت پیاده و تست کنید و سپس بر روی موارد امتیازی کار کنید. 
در نوشتن برنامه، لزوماً بايد از مفاهيم شيء گرايي و ارث‌بری و قواعد كد نويسي استفاده كنيد. همچنين تمام تلاش خود را براي نوشتن كدی خوانا و داراي قابليت نگهداري مناسب به كار ببريد. نوشتن كل برنامه در يك كلاس هيچ نمره اي را در بر نخواهد داشت. همچنين، عدم رعايت قواعد كد نويسي، منجر به كسر نمره خواهد گرديد.
تکلیف تست کیسی به جز چک استایل ندارد و ارائه تکلیف به صورت مجازی خواهد بود.
در هنگام تحویل باید وبکم شما روشن باشد. همچنین از شما خواسته خواهد شد قسمتی از کد را هنگام تحویل تغییر دهید. 
توصیه: سعی کنید مدل سازی اولیه را انجام دهید و قابلیت هایی که قرار است اضافه کنید را در ذهن داشته باشید. مدل سازی خود را می توانید با حل تمرینتان بررسی کنید و اشکالات احتمالی را رفع کنید. سپس بعد از انجام مدل سازی اولیه (فقط کلاس ها و فیلد های مربوطه و ارتباط بین کلاس ها) اقدام به پیاده سازی قابلیت ها و منو ها کنید.

موفق باشید.

